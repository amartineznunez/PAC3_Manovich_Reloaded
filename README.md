# PEC3: Visionant el futur amb les ulleres de Manovich
### Assignatura de Cultura Digital
Álvaro Martínez Núñez

12/12/2021
![pexels-markus-spiske-2004161](https://user-images.githubusercontent.com/95874764/145735076-3090f6bc-5fdc-42ab-8279-dd02be17e4af.jpg)Figura 1: Foto de Markus Spiske de Pexels

![](Aspose.Words.dbad6a24-cf9e-4105-ac40-45fd784e99bf.001.jpeg)
## Plantejament
Lev Manovich en el seu llibre de «El software toma el mando» parla sobre la Hibridació del programari. Fa servir aquest terme referenciant a la naturalesa. En aquest cas, es fusionen elements propis del software i d'interfícies que comparteixen una part, però generen un nou concepte.

Ferran Adell en el seu article «Remediació, multimèdia i hibridació dels mitjans» ens exemplifica aquest concepte de Manovich amb una pàgina dels anys 2000 que conté un cos de text, unes imatges i alguns elements afegits. Aquí els elements són aïllats uns dels altres, no els pots veure simultàniament. En contraposició ens trobem un vídeo al YouTube actual que incorpora subtítols aportant informació extra en el moment, a part d'imatges que afegeixen més informació encara. Aquest exemple ens aporta una imatge clara de la unió de tècniques de programari que ens dona una experiència unificada pròpia de la hibridació.

Els medis es van transformar i unificar al que conceptualitzaven Kay i Goldberg com a "metamedi" al 77, però amb el temps es van començar a generar de nous que no tenen un origen físic, gràcies a aquesta hibridació. Manovich ens explica com des del moment en què es va facilitar l'accés de l'ordinador a més població, es van començar a formar nous híbrids, cada vegada més sofisticats.

Al llibre de «Software takes command» ens ha parlat de certs exemples com es Google Earth, ens diu:

«la seva combinació de fotografia aèria, imatges satel·litals, gràfic per ordinador, 3D, fotografia fixe i una representació hibrida que els enginyers de Google anomenen una "Interficie en 3D del planeta.". »

El que farem, és redescobrir aquest concepte del qual ens parlava Manovich fa ja alguns anys i buscar dos exemples nous dels que no ens hagi parlat per tractar de comprendre la seva observació en l'actualitat.
## Re-descobrint la hibridació: Spotify
Manovich no parla de software de streaming musical i penso que avui dia són eines que fem servir totes les persones que disposem de Telèfons intel·ligents o Ordinadors personals. El Streaming, actualment suposa el mitjà més habitual de distribució en molts medis, a causa de l'avanç tecnològic que permet una velocitat d'intercanvi de dades suficient per veure una pel·lícula en 4K o escoltar cançons amb una qualitat de més de 320 kbps a temps real. La indústria musical que s'encarrega de la distribució, ha evolucionat amb els últims anys i la remediació que s'ha dut a terme fins a arribar al format d'escolta que tenim, ha patit un impacte increïble. Amb la pirateria el sector va haver de reinventar-se per sobreviure, i el que hem obtingut els consumidors de contingut són uns sistemes anomenats «Freemium» com és el cas de Spotify, que tracten d'oferir el contingut completament gratuït, però imposant unes incomoditats per oferir-te una versió del programari més còmode. Així, com a usuari pots disposar en aquest cas de les cançons que vulguis, però et veuràs impulsat a pagar per serveis «prèmium» on pots descarregar la música, no tindre anuncis incordiants o més qualitat de so. L'empresa a canvi proporcionarà un percentatge dels guanys als artistes malgrat que malauradament encara reben una remuneració petita.

Ara bé si parlem del nostre exemple d'Hibridació, he volgut portar Spotify perquè fa poc es va incorporar (de nou, i sense ser un cas pioner) una eina proporcionada per Musicxmatch que tracta de proporcionar les lletres de les cançons que escoltem a temps real a manera de Karaoke com un "plugin". Spotify com bé sabreu, és un bon exemple d'hibridació des d'abans d'aquesta incorporació, ja que es tracta d'una barreja de xarxa social amb escolta P2P de música en línia. Les seves eines componen d'algoritmes que et proporcionen descobriments musicals molt acurats sempre que acceptis el tracte de les teves dades. Entre moltes altres eines, també vol formar part d'un entorn de ràdio / Podcast i el seu mètode on es barregen les diferents eines resulta molt satisfactori per als consumidors. En el cas actual, veiem una hibridació on es conjunten l'escolta de música i les respectives lletres al moment, on hi ha una interacció mediàtica i que encara que no és nova, suma a una llarga cua de mutacions que ha anat patint la plataforma des dels seus inicis.
## Re-descobrint la hibridació: Audiosurf
Per proposar un altre exemple d'hibridació, volia recórrer a un cas diferent i curiós. Manovich parla en el seu llibre d'una idea que igual que a mi, el va captivar. Una sèrie de projectes desenvolupats per Masaki Fujihata, els "Field Studies". L'artista va fabricar abans que es comercialitzessin, una càmera que recollia diferents dades. Geolocalització, moviment, rotació i inclinació entre d'altres. Gravava una sèrie d'entrevistes on no només s'enregistrava vídeo, sinó que també quedaven gravades les dades addicionals. Així després construïa espais abstractes virtuals on nosaltres podem interactuar i divagar entre els punts on es desenvolupen les entrevistes.

Pensant en la introducció de dades addicionals a un entorn virtual on mitjançant processos de computarització es genera una nova forma de medi, vaig pensar en un videojoc que em va fascinar en el seu moment i que encara avui té molt de potencial. Si bé, no ha sigut un element aclamat (encara guanyant reconeguts premis de Jocs independents), ha resultat una peça de gran inspiració per a futurs desenvolupadors. Parlem del videojoc que va crear Dylan Fitterer al comandament de l'empresa "Invisible Handlebar". Audiosurf. La seva jugabilitat tracta de posicionar-nos com a pilots d'una nau que levita a l'estil del clàssic videojoc Wipeout, amb una estètica futurista i plena de neons de colors. Aquesta nau, la veiem en una càmera fixe en 3a persona per darrere, i aquesta avança per una mena de carretera amb carrils on trobem uns blocs de colors i uns de grisos. La jugabilitat consisteix en multitud de modes, però en la majoria destaquem que hem de tindre l'agilitat per desplaçar la nau d'esquerra a dreta per evadir els blocs grisos i recollir els de colors. Fins aquí tot entra en la singularitat de mecàniques habituals en els videojocs actuals. El punt interessant i potencial del videojoc, es troba en el fet que nosaltres podem introduir la col·lecció de música del nostre ordinador. Parlem d'arxius de música en formats usuals com .mp3 o .wav. Llavors el videojoc incorpora un motor que processa les dades de la música i genera unes condicions de la «Via» per on anirà la nostra nau. L'experiència és completament personalitzable i interactiva. La jugabilitat és fascinant tenint en compte a més a més, que és la nostra música preferida. El desenvolupament és molt hàbil a l'hora de generar la pista. Valors com la intensitat, ritme o tonalitat són diferenciades clarament i transformades en pendents ascendents o descendents que influeixen en la velocitat, saltets que segueixen el ritme, i disposició dels blocs en funció de les notes o instruments.

A Audiosurf nosaltres interactuem amb els valors de la nostra música i es graciés a una hibridació entre un entorn tridimensional navegable i un motor que interpreta els valors de l'espectre d'audio. Per si no n'hi hagués prou, l'aplicació ha sigut pionera en Steam Works i ha format una gran comunitat, ja que la gent pot enregistrar els seus resultats jugant les cançons preferides i publicant-les. Tenim llavors una interfície de caire social, que genera una xarxa de jugadors que interactuen entre ells mateixos amb les seves pròpies creacions i amb les altres gràcies a un "remix" de software i algoritmes superposats en positiu. Generant un nou concepte, un híbrid.
### Referències i Bibliografia
- ` `Manovich, Lev.  *El Software toma el mando.*  [en línia]. Barcelona: Editorial UOC, 2013. ISBN  ISBN 978-84-9064-022-7. Disponible a: <https://ebookcentral.proquest.com/lib/bibliouocsp-ebooks/detail.action?docID=4735140>
- Adell, Ferran. [en línia]. *Remediación, multimedia e hibridación de los medios*. [consulta:13/12/2021] Disponible a: <http://multimedia.uoc.edu/blogs/fem/es/remediacio-multimedia-i-hibridacio-dels-mitjans/>
- ` `Audiosurf [en línia] [consulta: 13/12/2021]. Disponible a: <https://en.wikipedia.org/wiki/Audiosurf>

